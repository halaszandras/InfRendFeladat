# InfRendFeladat

# 1. Videó kölcsönző nyilvántartó rendszer

## Általános leírás:
Egy elképzelt videó kölcsönző nyilvántartását végző szoftver előállítása a cél. A tékában videó kazettákat és DVD-ket lehet kölcsönözni regisztrált felhasználóknak. Az alkalmazást a téka vezetője használja, hogy regisztrálja, és ellenőrizze az ügyfelek kölcsönzéseit. Az alkalmazásnak nem célja a kölcsönzési és késedelmi díjak kimutatása.

# Felhasználási esetek
## Ügyfelek nyilvántartása
A rendszer nyilvántartja a téka kölcsönzőit (ügyfelek). Új ügyfelek felvételénél a rendszer bekéri a nevet, telefonszámot, személyigazolvány számot, lakcímet. A regisztrálás után a rendszer egyedi azonosítóval látja el az ügyfeleket. A felvett ügyfelek listájában lehet keresni név, személyigazolvány szám, azonosító alapján. Az ügyfelek adatait lehet módosítani, vagy az ügyfelet törölni. A törlés csak státuszváltással jár, nem fizikai törléssel.

## DVD-k, kazetták nyilvántartása
A rendszer nyilvántartja a kazetták és DVD- adatait: cím, beszerzés dátuma, sorszám, státusz (szabad, kikölcsönzött, selejtezett).

## Kölcsönzés
Amikor egy ügyfél kölcsönözni szeretne szükség van az azonosító adataira, illetve egy vagy több kazetta/DVD azonosítójára (feltételezve, hogy a polcon megtalálta azokat). A rendszerben először a felhasználót kell kikeresni. Az adatlapon meg lehet nézni, hogy van-e már kikölcsönözve neki valami. Utána egyenként lehet hozzárendelni a kikeresett kazettát/DVD-t.

## DVD visszahozatala
Amikor valaki visszahoz kazettát/DVD-t, akkor azt azonosító alapján lehet felszabadítani. Az ügyintéző a sorszám alapján rákeres a kazettára, és az adatlapján visszaállíthatja szabad státuszúra, így megszűnik a kölcsönzés. Az adatlapnak tartalmaznia kell, hogy mikor kölcsönözték ki a kazettát, és ki volt az, amennyiben kikölcsönzött állapotban van.

## Késések lekérdezése
A rendszer lehetőséget ad egy bizonyos idő után (pl 1 nap – konfiguráció) még mindig kikölcsönzött kazetták/DVD-k lekérdezésére. A listában szerepelnie kell a kazetta és a kölcsönző adatainak is, illetve a kikölcsönzés dátumának, és a számított késésnek is.
